元光三年。
初，孝景时，魏其侯窦婴为大将军，武安侯田乃为诸郎， 侍酒跪起如子侄；已而日益贵幸，为丞相。魏其失势，宾客益衰，独故燕相颍阴灌夫不去。婴乃厚遇夫，相为引重，其游如父子然。夫为人刚直，使酒，诸有势在己之右者必陵之；数因酒忤丞相。丞相乃奏案：“灌夫家属横颍川，民苦之。”收系夫及支属，皆得弃市罪。魏其上书论救灌夫，上令与武安东朝廷辨之。魏其、武安因互相诋讦。上问朝臣：“两人孰是？”唯汲黯是魏其，韩安国两以为是；郑当时是魏其，后不敢坚。上怒当时曰：“吾并斩若属矣！”即罢。起，入，上食太后，太后怒不食，曰：“今我在也，而人皆藉吾弟；令我百岁后，皆鱼肉之乎！”上不得已，遂族灌夫；使有司案治魏其，得弃市罪。
冬，十二月晦，论杀魏其于渭城。春，三月，乙卯，武安侯亦薨。 及淮南王安败，上闻受安金，有不顺语，曰：“使武安侯在者，族矣！”

**有主审，有陪审，有检方，有辩方。但最后定罪者是最高统治者，在本案中是太后王誌，臧儿的女儿。辩方立场错误，也是死罪。死后发现检方也不干净，也要证罪。这基本上就是中国历来的办案情形。**
