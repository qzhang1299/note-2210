#扬人之善蔽人之过 #劾鼠掠治 
张汤者，杜人也。其父为长安丞。出，汤为儿守舍。还而鼠盗肉，其父怒，笞汤。汤掘窟得盗鼠及余肉，劾鼠掠治，传爰书，讯鞫论报，并取鼠与肉，具狱磔堂下。其父见之，视其文辞如老狱吏，大惊，遂使书狱。父死后，汤为长安吏，久之。（**这“大惊”用得好！**）
周阳侯始为诸卿时，尝一系长安，汤倾身为之。及出为侯，大与汤交，遍见汤贵人。汤给事内史，为宁成掾。以汤为无害，言大府，调为茂陵尉，治方中。
武安侯为丞相。征汤为史，时荐言之天子，补御史，使案事。治陈皇后蛊狱，深竟党与。于是上以为能，稍迁至太中大夫。与赵禹共定诸律令，务在深文、拘守职之吏。已而赵禹过为中尉，徙为少府，而张汤为廷尉；两人交欢。而兄事禹。禹为人廉倨。为交以来，舍毋食客。公卿相送请禹，禹终不报谢，务在绝知友宾客之请，孤立行，意而已。见文法辄取，亦不复案，或官属明罪；汤为人多诈，舞智以御人。始为小吏，乾没。与长安富贾田甲、鱼翁叔之属交私。及列九卿，收接天下名士大夫，已心内虽不合，然阳浮慕之。
是时上方乡文学。汤决大狱，欲附古义，乃请博士弟子治《尚书》、《春秋》补廷尉史，亭疑没。奏谳疑事，必预先为上分别其原、上所是。受而著谳决法廷尉(广屯)令，杨主之明。奏事即谴，汤应谢，乡上意所便。必引正、监、掾史贤者。曰：“固为臣议。如上大臣。臣弗用，愚抵于此。”罪常释。问即奏事，上善之曰：“臣非知为此奏，乃正、监、掾史某为之。”其欲荐吏，扬人之善蔽人之过如此。所治即上意所欲罪，予监史深祸者；即上意所欲释，与监史轻平者。所治即豪，必舞文巧诋；即下户羸弱，时口言，虽文致法，上财察，于是往往释汤所言。汤至于大吏，内行修也，通宾客饮食。于故人子弟为支及贫昆弟，调护之尤厚。其送请诸公，不避寒暑。是以汤虽文深意忌不专平，然得此声誉。而刻深支多为爪牙用者，依于文学之士。丞相弘数称其美。及治淮南、衡山、江都反狱皆穷根本。严助及位被，上欲释之。汤争曰：“仅被本画反谋，而助亲幸出入禁闼爪牙臣，乃文私诸侯如此，弗诛，后不可治。”子是上可论之，其治狱所排大臣自为功，多此类。于是汤益尊任，迁为御史大夫。
会浑邪等降，汉大兴兵伐匈奴。山东水旱，贫民流徙，皆仰给县官，县官空虚。于是丞上指，请造白金及五钵钱，笼天下盐铁。**汤每朝奏事，语国家用，日晏，天子忘食。丞相取充位，天下事皆决于汤**。百姓不安其生，骚动，县官所兴，未获其利，奸吏并侵渔，于是痛绳以罪。则自公卿以下，至于庶人，成指汤。汤尝病，天子至自视病，其隆贵如此。

匈奴来请和亲，群臣议上前。博士狄山曰：“和亲便。”上问其便，山曰：“兵者凶器，未易数动。高帝欲伐匈奴，大困平城，乃遂结和亲。孝惠、高后时，天下安乐。及孝文帝叙事匈奴，北边萧然苦兵矣。孝景时，吴楚七国反，景帝往来两宫间，寒心者数月。吴楚已破，竟景帝不言兵，天下富实。今自陛下举兵击匈奴，中国有空虚，边民大困贫。由此观之，不如和亲。”上问汤，汤曰：“此愚儒，无知。”狄山曰：“臣固愚忠，若御史大夫汤乃诈忠。若汤之治淮南、江都，以深文痛诋诸侯，别疏骨肉，使慕臣不自安。臣固知汤之为诈忠。”于是上作色田：“吾使生居一郡，能无使掳入盗乎？”曰：“不能。”曰：“居一县？”对曰：“不能。”复曰：“居一障间？”山自度辩穷且下吏，曰：“能。”于是上遣山科鄣，至月余，匈奴斩山头而去。自是以后，群臣震慑。

汤之客田甲，虽贾人，有贤操。始汤为小史时，与钱通，及汤大吏，甲所以责汤行义过失，亦有烈士风。
汤为御史大夫七岁，败。

河东人李文尝与汤有却，已而为御史中丞，恚，数从中文书事有可以伤汤者，不能为地。汤有所爱史鲁谒居，知汤不平，使人上蜚变告文奸事。事下汤，汤治论杀文，而汤心知谒居为之。上问曰：“言变事纵迹安起？”汤详惊曰：“此殆文故人怨之。”谒居病卧闾里主人，汤自往视疾，为谒居摩足。赵国以冶铸为业，王数讼铁官事，汤常排赵王，赵王求汤阴事。谒居尝案赵玉，赵王怨之，并上书告：“汤，大臣也，史谒居有病，汤至为摩足，疑与为大奸。”事下廷尉。谒居病死，事连其弟，弟击导官。汤亦治他囚导官，见谒居弟，欲阴为之，而详不省。谒居弟弗知，怨汤，使人上书告汤与谒居谋，共变告李文。事不减宣。宣尝与汤有却，及得此事，穷竞其事，未奏也。会人有盗发孝文园囗钱，丞相青翟朝，与汤约俱谢，至前，汤念独丞相以四时行园，当谢，汤无与也，不谢。丞相谢，上使御史案其事。汤欲致其文丞相见知，丞相患之。三长史皆害汤，欲陷之。

始长史朱买臣，会稽人也，读春秋。庄助使人言买臣，买臣以楚辞与助俱幸，侍中，为太中大夫，用事。而汤乃为小变，跪伏使买臣等前。已而汤为廷尉，治淮南狱，排挤在助，买臣固心望。及汤为御史大夫，买臣以会稽守为主爵都尉，列于九卿。数年，坐法废，守长史。见西，汤坐床上，丞史遇买臣弗为礼。买臣楚士，深怨，常欲死之。王朝，齐人也，以术至右内史。边通，学长短，刚暴强人也，官再至济南相。故皆居汤右，已而失官，守长史，论体于汤。汤数行丞相事，知此三长史素贵，常凌折之。以故三长史合谋曰：“始汤约与君谢，已而卖君；今欲劾君以宗庙事，此欲代君耳。吾知汤阴事。”使吏捕案汤左田信等，曰汤且欲奏请，信辄先知之，居物致富，与汤分之，及他奸事。事辞颇闻，上问汤曰：“吾所为，贾人辄先知之，益居其物，是类有以吾谋告之者。”汤不谢。汤又详惊曰：“固宜有。”咸宣亦奏谒居等事，天子果以汤怀诈面欺，使使八辈簿责汤。汤具自道无此，不服。于是上使赵禹责汤，禹至，让汤曰：“君何不知分也。君所治夷灭者几何人矣？今人言君皆有状，天子重致君狱，欲夺君自为计，何多以对簿为？”汤乃为书，谢曰：“汤无尺寸功，起刀笔吏，陛下幸致为三公，无以塞责，然谋陷汤罪者，三长史也。”遂自杀。
汤死，家产直不过五百金，皆所得奉赐，无他业。昆弟诸子欲厚葬汤，汤母曰：“汤为天子大臣，被讦恶言死，何厚葬乎！”载以牛车，有棺无棺，天子闻之，曰：“**非此母不能生此子。**”乃尽案诛三长史。丞相青翟自杀。出田信。上惜汤，稍迁其子安世。