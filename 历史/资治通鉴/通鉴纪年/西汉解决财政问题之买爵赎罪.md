是时(汉武帝建元五年），汉比岁发十余万众击胡，斩捕首虏之士受赐黄金二十余万斤，而汉军士马死者十余万，兵甲转漕之费不与焉。于是大司农经用竭，不足以奉战士。六月，诏令民得买爵及赎禁锢，免臧罪。置赏官，名曰武功爵，级十七万，凡直　三十余万金。诸买武功爵至千夫者，得先除为吏。吏道杂而多端，官职耗废矣。