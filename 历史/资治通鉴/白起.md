##### 一战封神
穰侯荐左更白起于秦王以代向寿将兵，败魏师、韩师于伊阙，斩首二十四万级，虏公孙喜，拔五城。秦王以白起为国尉。>前280年，秦以白起败赵军，斩首二万，取代光狼城。
前279年，秦白起伐楚，取鄢、邓、西陵。

22岁！不可思议
##### 武安君征伐

前278年，秦大良造白起伐楚，拔郢，烧夷陵。楚襄王兵散，遂不复战，东北徙都于陈。秦以郢为南郡，封白起为武安君。>前277年，秦武安君定巫、黔中，初置黔中郡。
前276年，秦武安君伐魏，拔两城。
前273年，魏冉乃与武安君及客卿胡阳救韩。虏三将，斩首十三五。武安君又与赵将贾偃战，沉其族二万人于河。
前264年，秦武安君伐韩，拔九城，斩首五万。
前263年，秦武安君伐韩，取南阳；攻太行道，绝之。
前262年，武安君伐韩，拔野王。上党路绝。
##### 长平之战
前260年，秦左庶长王龁攻上党，拔之。上党民走赵。赵廉颇军于长平以按据上党民。 
秦王闻括已为赵将，乃阴使武安君为上将军，而王龁为裨将，令军中：“有敢泄武安君将者斩！”赵括至军，悉更约束，易置军吏，出兵击秦师。 武安君佯败而走，张二奇兵以劫之。
赵括乘胜追造秦壁，壁坚拒不得入；奇兵二万五千人绝赵军之后，又五千骑绝赵壁间。赵军分而为二，粮道绝。武安君出轻兵击之，赵战不利，因筑壁坚守以待救至。 秦王闻赵食道绝，自如河内发民年十五以上悉诣长平，遮绝赵救兵及粮食。齐人、楚人救赵。赵人乏食，请粟于齐，齐王弗许。周子曰：“夫赵之于齐、楚，扞蔽也，犹齿之有脣也，脣亡则齿寒；今日亡赵，明日患及齐、楚矣。救赵之务，宜若奉漏甕沃焦釜然。且救赵，高义也；却秦师，显名也；义救亡国，威却强秦。不务为此而爱粟，为国计者过矣！”齐王弗听。九月，赵军食绝四十六日，皆内阴相杀食。急来攻秦垒，欲出为四队，四五复之，不能出。赵括自出锐卒搏战，秦人射杀之。赵师大败，卒四十万人皆降。武安君曰：“秦已拔上党，上党民不乐为秦而归赵。赵卒反覆，非尽杀之，恐为乱。”乃挟诈而尽坑杀之，遗其小者二百四十人归赵。前后斩首虏四十五万人，赵人大震。”
##### 白起之死
前259年九月，王龁久围邯郸不拔，诸侯来救，战数不利。武安君闻之曰：“王不听吾计，今何如矣？”王闻之，怒，强起武安君。武安君称病笃，不肯起。
十月，免武安君为士伍，迁之阴密。十二月，益发卒军汾城旁。
武安君病，未行，诸侯攻王龁，龁数却，使者日至
王乃使人遣武安君，不得留咸阳中。
武安君出咸阳西门十里，至杜邮。王与应侯群臣谋曰：“白起之迁，意尚怏怏有馀言。”
王乃使使者赐之剑，武安君遂自杀。秦人怜之，乡邑皆祭祀焉。
##### 柏杨评白起
柏杨说“白起最大的罪恶，是长平杀降。然而对秦王国而言，他功勋盖世。”