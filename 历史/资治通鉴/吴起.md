[吴起](https://baike.baidu.com/item/%E5%90%B4%E8%B5%B7?fromModule=lemma_inlink)者，卫人也，好用兵。尝学于[曾子](https://baike.baidu.com/item/%E6%9B%BE%E5%AD%90?fromModule=lemma_inlink)，事鲁君。齐人攻鲁，鲁欲将吴起，吴起取齐女为妻，而鲁疑之。吴起于是欲就名，遂杀其妻，以明不与齐也。鲁卒以为将。将而攻齐，大破之。鲁人或恶吴起曰：“起之为人，[猜忍](https://baike.baidu.com/item/%E7%8C%9C%E5%BF%8D?fromModule=lemma_inlink)人也。其少时，[家累千金](https://baike.baidu.com/item/%E5%AE%B6%E7%B4%AF%E5%8D%83%E9%87%91?fromModule=lemma_inlink)，游仕不遂，遂破其家，乡党笑之，吴起杀其谤己者三十余人，而东出卫[郭门](https://baike.baidu.com/item/%E9%83%AD%E9%97%A8?fromModule=lemma_inlink)。与其母诀，啮臂而盟曰：“起不为卿相，不复入卫。”遂事曾子。居顷之，其母死，起终不归。曾子薄之，而与起绝。起乃之鲁，学兵法以事鲁君。鲁君疑之，起杀妻以求将。夫鲁小国，而有战胜之名，则诸侯图鲁矣。且[鲁卫](https://baike.baidu.com/item/%E9%B2%81%E5%8D%AB?fromModule=lemma_inlink)兄弟之国也，而君用起，则是弃卫。”鲁君疑之，谢吴起。

吴起于是闻[魏文侯](https://baike.baidu.com/item/%E9%AD%8F%E6%96%87%E4%BE%AF?fromModule=lemma_inlink)贤，欲事之。文侯问[李克](https://baike.baidu.com/item/%E6%9D%8E%E5%85%8B?fromModule=lemma_inlink)曰：“吴起何如人哉？”李克曰：“起贪而好色，然用兵[司马穰苴](https://baike.baidu.com/item/%E5%8F%B8%E9%A9%AC%E7%A9%B0%E8%8B%B4?fromModule=lemma_inlink)不能过也。”于是魏文侯以为将，击秦，拔五城。

[起之为将](https://baike.baidu.com/item/%E8%B5%B7%E4%B9%8B%E4%B8%BA%E5%B0%86?fromModule=lemma_inlink)，与士卒最下者同衣食。卧不设席，行不骑乘，亲裹赢粮，与士卒分劳苦。卒有病疽者，起为吮之。卒母闻而哭之。人曰：“子卒也，而将军自吮其疽，何哭为？”母曰：“非然也。往年[吴公](https://baike.baidu.com/item/%E5%90%B4%E5%85%AC?fromModule=lemma_inlink)吮其父，其父[战不旋踵](https://baike.baidu.com/item/%E6%88%98%E4%B8%8D%E6%97%8B%E8%B8%B5?fromModule=lemma_inlink)，遂死于敌。吴公今又吮其子，妾不知其死所矣。是以哭之。”

文侯以吴起善用兵，[廉平](https://baike.baidu.com/item/%E5%BB%89%E5%B9%B3?fromModule=lemma_inlink)，尽能得士心，乃以为[西河](https://baike.baidu.com/item/%E8%A5%BF%E6%B2%B3?fromModule=lemma_inlink)守，以拒秦、韩。

魏文侯既卒，起事其子武侯。武侯浮西河而下，中流，顾而谓吴起曰：“美哉乎[山河之固](https://baike.baidu.com/item/%E5%B1%B1%E6%B2%B3%E4%B9%8B%E5%9B%BA?fromModule=lemma_inlink)，此魏国之宝也！”起对曰：“在德不在险。昔三苗氏左洞庭，右[彭蠡](https://baike.baidu.com/item/%E5%BD%AD%E8%A0%A1?fromModule=lemma_inlink)，德义不修，禹灭之。夏桀之居，左[河济](https://baike.baidu.com/item/%E6%B2%B3%E6%B5%8E?fromModule=lemma_inlink)，右泰华，伊阙在其南，羊肠在其北，修政不仁，汤放之。殷纣之国，左[孟门](https://baike.baidu.com/item/%E5%AD%9F%E9%97%A8?fromModule=lemma_inlink)，右太行，[常山](https://baike.baidu.com/item/%E5%B8%B8%E5%B1%B1?fromModule=lemma_inlink)在其北，大河经其南，修政不德，武王杀之。由此观之，在德不在险。若君不修德，舟中之人尽为敌国也。”武侯曰：“善。”

（即封）[吴起为西河守](https://baike.baidu.com/item/%E5%90%B4%E8%B5%B7%E4%B8%BA%E8%A5%BF%E6%B2%B3%E5%AE%88?fromModule=lemma_inlink)，甚有声名。魏置相，相田文。吴起不悦，谓田文曰：“请与子论功，可乎？”田文曰：“可。”起曰：“将三军，使士卒乐死，敌国不敢谋，子孰与起？”文曰：“不如子。”起曰：“治百官，亲万民，实府库，子孰与起？”文曰：“不如子。”起曰：“守西河而秦兵不敢[东乡](https://baike.baidu.com/item/%E4%B8%9C%E4%B9%A1?fromModule=lemma_inlink)，韩[赵宾](https://baike.baidu.com/item/%E8%B5%B5%E5%AE%BE?fromModule=lemma_inlink)从，子孰与起？”文曰：“不如子。”起曰：“此三者，子皆出吾下，而位加吾上，何也？”文曰：“[主少国疑](https://baike.baidu.com/item/%E4%B8%BB%E5%B0%91%E5%9B%BD%E7%96%91?fromModule=lemma_inlink)，大臣未附，百姓不信，方是之时，属之于子乎？属之于我乎？”起默然良久，曰：“属之子矣。”文曰：“此乃吾所以居子之上也。”吴起乃自知弗如田文。

田文既死，公叔为相，尚[魏公主](https://baike.baidu.com/item/%E9%AD%8F%E5%85%AC%E4%B8%BB?fromModule=lemma_inlink)，而害吴起。公叔之仆曰：“起易去也。”公叔曰：“奈何？”其仆曰：“吴起为人节廉而自喜名也。君因先与武侯言曰：“夫吴起贤人也，而侯之国小，又与强秦壤界，臣窃恐起之无留心也。”武侯即曰：“奈何？”君因谓武侯曰：“试延以公主，起有留心则必受之。无留心则必辞矣。以此卜之。”君因召吴起而与归，即令公主怒而轻君。吴起见公主之贱君也，则必辞。”于是吴起见公主之贱[魏相](https://baike.baidu.com/item/%E9%AD%8F%E7%9B%B8?fromModule=lemma_inlink)，果 辞魏武侯。武侯疑之而弗信也。吴起惧得罪，遂去，即之楚。

[楚悼王](https://baike.baidu.com/item/%E6%A5%9A%E6%82%BC%E7%8E%8B?fromModule=lemma_inlink)素闻起贤，至则相楚。明法审令，捐不急之官，废公族疏远者，以抚养战斗之士。要在[强兵](https://baike.baidu.com/item/%E5%BC%BA%E5%85%B5?fromModule=lemma_inlink)，破驰说之言从横者。于是[南平百越](https://baike.baidu.com/item/%E5%8D%97%E5%B9%B3%E7%99%BE%E8%B6%8A?fromModule=lemma_inlink)；北并陈蔡，却三晋；西伐秦。诸侯患楚之强。故楚之贵戚尽欲害吴起。及悼王死，宗室大臣作乱而攻吴起，吴起走之王尸而伏之。击起之徒因射刺吴起，并中悼王。悼王既葬，太子立，乃使令尹尽诛射吴起而并中王尸者。坐射起而夷宗死者七十余家。

[太史公](https://baike.baidu.com/item/%E5%A4%AA%E5%8F%B2%E5%85%AC?fromModule=lemma_inlink)曰：世俗所称师旅，皆道孙子十三篇，吴起兵法，世多有，故弗论，论其行事所施设者。语曰：“能行之者未必能言，能言之者未必能行。”孙子筹策庞涓明矣，然不能蚤救患于被刑。吴起说武侯以形势不如德，然行之于楚，以[刻暴](https://baike.baidu.com/item/%E5%88%BB%E6%9A%B4?fromModule=lemma_inlink)少恩亡其躯。悲夫！